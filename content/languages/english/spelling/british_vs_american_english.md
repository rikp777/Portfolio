# British vs. American English

[B2] Brits-Engels en Amerikaans-Engels zijn twee varianten van de Engelse taal. De spelling van het Brits-Engels en het Amerikaans-Engels komt in de meeste gevallen overeen, maar er is een aantal verschillen. De ene spelwijze is niet beter dan de andere, maar het is wel belangrijk om een keus te maken als je een stuk schrijft (meestal afhankelijk van de doelgroep) en die spelling dan consequent te gebruiken.

## -ou/-o

Een aantal woorden eindigt in het Brits-Engels op *-our* en in het Amerikaans-Engels op *-or*.

| **Brits-Engels** | **Amerikaans-Engels** | **Nederlands** |
| ---------------- | --------------------- | -------------- |
| colour           | color                 | kleur          |
| labour           | labor                 | arbeid         |

## -ise/-ize en -yse/-yze

Een aantal woorden dat in het Amerikaans-Engels op *-ize* eindigt, kan in het Brits-Engels zowel op *-ise* als *-ize* eindigen. Vooral woorden van Griekse afkomst worden gespeld met *-ize* in Brits-Engels.
Let op: er zijn ook woorden die zowel in het Brits-Engels als in het Amerikaans-Engels *-ise* hebben.
Brits-Engelse woorden die op *-yse* eindigen, eindigen in het Amerikaans-Engels op *-yze*.

| **Brits-Engels**  | **Amerikaans-Engels** | **Nederlands** |
| ----------------- | --------------------- | -------------- |
| organise/organize | organize              | organiseren    |
| realise/realize   | realize               | realiseren     |
| advertise         | advertise             | adverteren     |
| analyse           | analyze               | analyseren     |

## -re/-er

Een aantal woorden eindigt in het Brits-Engels op *-re* en in het Amerikaans-Engels op *-er*.
Let op: de maanden van het jaar eindigen zowel in het Brits-Engels als in het Amerikaans-Engels op ***-\****er*.

| **Brits-Engels** | **Amerikaans-Engels** | **Nederlands** |
| ---------------- | --------------------- | -------------- |
| centre           | center                | centrum        |
| litre            | liter                 | liter          |
| December         | December              | december       |

## -ence/-ense

Sommige woorden eindigen in het Brits-Engels op *-ence* en in het Amerikaans-Engels op *-ense*.

| **Brits-Engels** | **Amerikaans-Engels** | **Nederlands** |
| ---------------- | --------------------- | -------------- |
| defence          | defense               | verdediging    |
| licence          | license               | vergunning     |

\* Let op: In Brits-Engels zijn er twee mogelijkheden en je moet het verschil weten: *licen**c**e* is een zelfstandig naamwoord (= vergunning), maar *to licen**s**e* is een werkwoord (= een vergunning verlenen). In Amerikaans-Engels is er maar een variant: *licen**s**e* is zowel een zelfstandig naamwoord als een werkwoord.

## -ll/-l

Er zijn woorden die in het Brits-Engels met *-ll* gespeld worden en die in het Amerikaans-Engels met *-l* gespeld worden. Maar let op, want soms is het juist andersom!

| **Brits-Engels** | **Amerikaans-Engels** | **Nederlands**   |
| ---------------- | --------------------- | ---------------- |
| trave**ll**er*   | trave**l**er*         | reiziger         |
| cance**ll**ed*   | cance**l**ed*         | geannuleerd      |
| ski**l**fu**l**  | ski**ll**fu**l**      | bekwaam          |
| fu**l**fi**l**   | fu**l**fi**ll**       | vervullen        |
| enro**l**        | enro**ll**            | zich inschrijven |

*Eindigt een werkwoord van twee (of meer) lettergrepen op *-l* na één klinker? Dan krijgt het altijd een dubbele *-ll* in het Brits-Engels, ongeacht waar de klemtoon valt. In het Amerikaans-Engels wordt de *-l* **niet** verdubbeld als de klemtoon op de eerste lettergreep valt.

## Overig

Er zijn ook woorden die een verschillende spelling hebben maar die niet in één categorie thuishoren. Het is daarom raadzaam om bij twijfel altijd een woordenboek te raadplegen.

| **Brits-Engels** | **Amerikaans-Engels** | **Nederlands**   |
| ---------------- | --------------------- | ---------------- |
| aluminium        | aluminum              | aluminium        |
| cheque           | check                 | cheque           |
| jewellery        | jewelry               | juwelen, sieraad |
| pyjamas          | pajamas               | pyjama           |
| program(me)*     | program               | programma        |
| tyre             | tire                  | band             |

\* Als het over computerprogramma’s gaat, gebruik je in het Brits-Engels ook *program*.



You are doing what you like so if you are doing an advangerous job you most likely very outgoing

You study what you like if you like computers or are an ict guy most likely very interested in ict stuff maybe are more only that 

If you like sports most of the time you are a very active person extroverd introvert 



open minded group 



- 

